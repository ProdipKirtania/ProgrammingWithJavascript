#জাভাস্ক্রিপ্টের পরিচিতি এবং বর্তমানে এর ব্যবহার

###সখি জাভাস্ক্রিপ্ট কারে কয় ? এইডা দিয়া করে কি ?
---

জাভাস্ক্রিপ্ট একটি হালকাপাতলা, দুষ্ট-টাইপ _( লুজলি টাইপড )_, ইন্টারপ্রিটেড, প্রোটোটাইপ বেসড স্ক্রীপ্টিং ল্যাংগুয়েজ বা ওয়েব প্রোগ্রামিং ল্যাঙ্গুয়েজে _( প্রোগ্রামিং ল্যাংগুয়েজ বললে অনেক দুর্ধর্ষ প্রোগ্রামার ভায়েরা আবার মাইন্ড করেন কারন জাভাস্ক্রিপ্ট এর কিছু উল্টাপাল্টা ফিচার আছে যেগুলো একজন সুস্থ প্রোগ্রামারের জন্য মেনে নেওয়া বড়ই কঠিন )_ |

একসময় ছিল যখন জাভাস্ক্রিপ্ট কে শুধু ওয়েব এর ক্লায়েন্ট সাইড স্ক্রিপ্টিং ল্যাঙ্গুয়েজ বলা হত কিন্তু এখন জাভাস্ক্রিপ্ট এর রাজত্ব সবখানেই বলাচলে। এখন জাভাস্ক্রিপ্ট ব্যবহার করে শুধু ক্লায়েন্ট সাইড এপ্লিকেশন-ই নয় সার্ভার সাইড এপ্লিকেশন, ডেস্কটপ এপ্লিকেশন, কম্যান্ড লাইন এপ্লিকেশন, মোবাইল এপ্লিকেশন, হার্ডওয়্যার এর এপ্লিকেশন ডেভেলপমেন্ট করা হচ্ছে ।

মডার্ন জাভাস্ক্রিপ্টের এর রান টাইম এনভায়রনমেন্ট গুলো জাভাস্ক্রিপ্ট কে অনেক শক্তিশালী করে তুলেছে _( যেমন মডার্ন হারবাল ব্যবহার করে দুর্বল মানুষ গুলো দিন দিন সবল হয়ে যাচ্ছে )_ । বর্তমানে প্রায় সকল মডার্ন ব্রাউজার, স্মার্ট ফোন / ট্যাবলেট , ডেস্কটপ , গেমিং কনসোল গুলোতে জাভাস্ক্রিপ্ট ইন্টারপ্রিটার ব্যবহার করার কারণে জাভাস্ক্রিপ্ট এর জনপ্রিয়তা এবং ব্যবহার দিন দিন বেড়েই চলেছে । এখন ইন্টারাক্টিভ ওয়েব ইউসার ইন্টারফেস তৈরী করার ক্ষেত্রে জাভাস্ক্রিপ্ট ছাড়া চচিন্তা করা দুষ্কর।

>_সব শেষে আমরা বলতে পারি জাভাস্ক্রিপ্ট একটি ওয়েব প্রোগ্রামিং ল্যাঙ্গুয়েজ যা এখন ওয়েব এর পাশাপাশি সবক্ষেত্রে ব্যবহার করা হচ্ছে_



###কিভাবে জাভাস্ক্রিপ্ট ওয়েব এর ক্লায়েন্ট সাইড এ কাজ করে?
---

একটা ওয়েব সাইট এর ক্লায়েন্ট সাইড বা ফ্রন্টএন্ড হলো ব্রাউজার থেকে আমরা যা দেখতে পাই। কিভাবে জাভাস্ক্রিপ্ট একটি ওয়েব সাইটের ক্লায়েন্ট সাইডে কাজ করে সেটা বোঝার আগে আমাদের একটু জাভাস্ক্রিপ্ট এর শুরুর কথা জেনে রাখা ভালো।

#####চলুন একটু জানার চেষ্টা করি কিভাবে জাভাস্ক্রিপ্ট শুরু হলো।
জাভাস্ক্রিপ্ট শুরু হয়েছিল ১৯৯৫ সালের দিকে, ব্রেন্ডান আইখ নামে একজন ভদ্রলোক জাভাস্ক্রিপ্ট ল্যাংগুয়েজ উদ্ধাবন করেন।
১৯৯৩ সালে National Center for Supercomputing Applications (NCSA) থেকে NCSA Mosaic নামে একটি ব্রাউজার সবার ব্যবহার এর জন্য উন্মুক্ত করে। ১৯৯৪ সালের দিকে সেই(NCSA Mosaic) ব্রাউজারটির নাম দেওয়া হয় Mosaic Netscape |
