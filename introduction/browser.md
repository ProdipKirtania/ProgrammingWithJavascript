#আধুনিক ব্রাউজার গুলো কিভাবে কাজ করে এবং জাভাস্ক্রিপ্ট কিভাবে রান করে।

##ব্রাউজার কি ?

ওয়ার্ল্ড ওয়াইড ওয়েব থেকে ইনফরমেশন দেখার জন্য আমরা সাধারনত যেই এপ্লিকেশন বা সফটওয়ার ব্যবহার করে থাকি তাকে ব্রউজার বলে। এখানে ওয়েব এর ইনফরমেশন বলতে অনেক কিছু থাকতে পারে যেমন একটি পেজ এর টেক্সট, ছবি, ভিডিও, হাইপার লিংক, অডিও ইত্যাদি। গুগল ক্রোম, মজিলা ফায়ারফক্স, সাফারি, অপেরা, ইন্টারনেট এক্সপ্লোর এগুলো জনপ্রিয় ব্রাউজার (যদিও এখনকার যুগে ইন্টারনেট এক্সপ্লরকে ব্রাউজার বললে অনেকে পিটুনি খেতে পারে)।

##ব্রাউজার এর প্রধান কাজ গুলি কি কি ?

একটি ব্রাউসার এর প্রধান কাজ হলো, ইউসার এর রিকোয়েস্ট অনুযায়ী একটি নিদৃষ্ট জায়গা(সার্ভার) থেকে ইনফরমেশন নিয়ে এসে ব্রাউসার এর উইন্ডো তে দেখানো। ইনফরমেশন এর জায়গার (সার্ভারের) ঠিকানা কে আমরা ইউ আর আই (URI - Uniform Resource Identifier) বলে থাকি যেটা ব্যবহার করে একজন ইউসার ব্রাউজারে ইনফরমেশন গুলো দেখতে পারে। এই ইনফরমেশন গুলো সাধারণত এইচ টিএমএল ডকুমেন্ট হয়ে থাকে তা ছাড়াও অন্যান্য ডকুমেন্টও হতে পারে।

প্রত্যেকটা ব্রাউজারে কিছু কমন ফিচার আছে যেমন যা একটা ব্রাউসার ওপেন করার পরে একজন ইউসার ব্যবহার করে থাকে। এগুলো হলো :
* _এড্রেস বার_ যেখানে ইউ আর আই বা একটি ওয়েব সাইটের ঠিকানা দেওয়া হয়।
* _ব্যাক বাটন_ যা আগের পেজে ফিরিয়ে নিতে সাহায্য করে।
* _ফরওয়ার্ড বাটন_ যা পরের পেজে আবার নিয়ে যেতে সাহায্য করে।
* _বুকমার্কিং অপসন_ যা পেজ/সাইট এর এড্রেস বা ঠিকানা সংরক্ষণ(সেভ) করে রাখার কাজে ব্যবহার হয়|
